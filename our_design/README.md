# Lesson: Digital Storytelling
# Design Document

### First and Last Name: Μπέκας Γεώργιος, Δημητρακόπουλος Εμμανουήλ, Χαιρετάκης Δημήτριος, Βρέντας Ηλίας
### University Registration Number: dpsd17072, dpsd17031, dpsd17120, dpsd17016
### GitHub Personal Profile: https://github.com/dpsd17031







![Screenshot (209)](https://github.com/dpsd17031/Digital-Storytelling-Group-Assignment/assets/95039739/e607ba2f-08c1-4898-ac44-1e2cef6a87a3)




ΨΗΦΙΑΚΕΣ ΜΟΡΦΕΣ ΑΦΗΓΗΣΗΣ 2022-23
—— ΟΜΑΔΙΚΗ ΕΡΓΑΣΙΑ ——

DPSD 17120 ΧΑΙΡΕΤΑΚΗΣ ΔΗΜΗΤΡΙΟΣ
DPSD 17072 ΜΠΕΚΑΣ ΓΕΩΡΓΙΟΣ
DPSD 17016 ΒΡΕΝΤΑΣ ΗΛΙΑΣ
DPSD 17031 ΔΗΜΗΤΡΑΚΟΠΟΥΛΟΣ ΜΑΝΟΣ



Υπόθεση κ’ Στόχος

Ο Γιώργος ζει μια φαινομενικά ήσυχη ζωή, μέχρι να αρχίσουν ορισμένα όνειρα να θολώνουν τα όρια πραγματικότητας και φανταστικού. Φαντασιώνεται τηλεφωνήματα με τη νεκρή μητέρα του όλο και πιο συχνά, και τα βράδια βρίσκεται μέσα σε ονειρικούς κόσμους υδάτινων περιβάλλοντων. Ο Γιώργος σταδιακά χάνει κομμάτια του εαυτού του κάθε φορά που ξημερώνει, ενώ η βοήθεια που αναζητά από φίλους και ειδικούς δε φαίνεται να φέρει αποτέλεσμα.

Μέσα Αφήγησης

Τα μέσα αφήγησης που επιλέξαμε είναι μία ταινία μικρού μήκους, και ένα audiobook. Τα δύο μέσα αυτά έχουν γραφτεί ώστε να είναι αλληλοσυνδεδεμένα, αλλά και συμπληρωματικά. Χωρίς κάποιο να παρακολουθήσει και τα δύο, δε θα έχει πλήρη εικόνα της ιστορίας. Παρ’ όλα αυτά, είναι προσεκτικά σχεδιασμένα ώστε να βγάζουν αυτοτελή νοήματα. 

Από τη σχέση μεταξύ τους προκύπτουν ανακαλύψεις-κλειδιά:
Στην τελευταία σκηνή, ο πρωταγωνιστής πιστεύει ότι το τηλέφωνο που ακούει να χτυπά είναι η μητέρα του, την οποία σκοπεύει να συναντήσει στα βάθη της θάλασσας, όπως μαθαίνουμε στο audiobook. Στην ταινία βλέπουμε πως στην πραγματικότητα αυτός που τον καλεί είναι ο πατέρας του, κάτι το οποίο ίσως να απέτρεπε την αυτοκτονία. Η γραμμή πραγματικού-φανταστικού έχει θολώσει πλήρως για τον πρωταγωνιστή, προκαλώντας αυτή την τραγική ειρωνεία.
Στο audiobook επίσης αντιλαμβανόμαστε τη σημασία των ονείρων που βλέπει ο πρωταγωνιστής, κάτι το οποίο δε γίνεται ξεκάθαρο στην ταινία.
Σκοπός της ταινίας είναι να προσδώσει μία αφαιρετική, ‘’παντογνωστική’’ οπτική των τελευταίων ημερών του πρωταγωνιστή, ενώ σκοπός του audiobook είναι να δώσει μία καθαρά προσωπική οπτική αυτού.

Case

Ο Γιώργος ζει μια φαινομενικά ήσυχη ζωή, μέχρι να αρχίσουν ορισμένα όνειρα να θολώνουν τα όρια πραγματικότητας και φανταστικού. Φαντασιώνεται τηλεφωνήματα με τη νεκρή μητέρα του όλο και πιο συχνά, και τα βράδια βρίσκεται μέσα σε ονειρικούς κόσμους υδάτινων περιβάλλοντων. Ο Γιώργος σταδιακά χάνει κομμάτια του εαυτού του κάθε φορά που ξημερώνει, ενώ η βοήθεια που αναζητά από φίλους και ειδικούς δε φαίνεται να φέρει αποτέλεσμα. Στο τέλος συνειδητοποιεί ότι η μόνη δυνατή λύτρωση βρίσκεται στα βάθη της θάλασσας, όπου θα συναντήσει τη μητέρα του.

Worldbuilding

Η υπόθεση διαδραματίζεται σε 3 νοηματικούς χώρους:
Ο πρώτος είναι ο πραγματικός, αυτός που αντιλαμβανόμαστε όλα.
Ο δεύτερος βρίσκεται εντός του πραγματικού, είναι το ψήγμα πραγματικότητας στο οποίο ο πρωταγωνιστής συνομιλεί με τη μητέρα του.
Ο τρίτος είναι ο ονειρικός κόσμος, στον οποίο ο πρωταγωνιστής βρίσκεται σε μέρη με έντονο συμβολισμό. Τα μέρη αυτά συμβολίζουν τόσο το νερό, το οποίο συνδέουμε με τη γονιμότητα, όσο και με το παρελθόν του πρωταγωνιστή.

Χαρακτήρες

Πρωταγωνιστής: Ένας νεαρός εργαζόμενος, έχει χάσει τη μητέρα του.
Μητέρα: Η πραγματική μορφή της έχει φύγει από τον κόσμο, ενώ η μορφή που βλέπουμε στην ταινία είναι προϊόν της φαντασίας και της λύπης του πρωταγωνιστή.
Φίλοι: Συνομήλικοι του πρωταγωνιστή, ανησυχούν για εκείνον.
Ψυχολόγος: Συναντά για ένα ραντεβού τον πρωταγωνιστή, αδυνατεί όμως να τον προωθήσει προς τη σωστή κατεύθυνση αυτοβοήθειας.

Ακολουθία Σκηνών

Ημέρα 1η

Καράβια - Κάδρο Εισαγωγής
Μηχανάκι 1 (πηγαίνει στη δουλειά)
Σκηνή Γραφείου 1 
Σκηνή Γραφείου 2 
Μηχανάκι 2 (γυρνάει από τη δουλειά) 
Πόρτα Κλείσιμο
Τρέξιμο-Τζόγκινγκ
Βάρκα-Προβλήτα-Ξεκούραση
Γύρισμα στο σπίτι
Δωμάτιο Ύπνος 
Όνειρο Πρώτο 

Ημέρα 2

Ξύπνημα Πρώτο
Βρύση που τρέχει
Μηχανή του καφέ
Κουρτίνα
Μήνυμα Για καφέ
Σκηνή καφέ 
Επιστροφή στο σπίτι
Ύπνος στον καναπέ 
Όνειρο Δεύτερο

Ημέρα 3

Εξωτερικό Πλάνο από Μπαλκόνι
Ερευνα 1 Περπάτημα
Ερευνα 2 Υπολογιστής 
Μηχανάκι 
Filler Γκρεμού 
Παγκάκι Συζήτηση με Φίλο
Άνοιγμα Μπύρας
Μπύρα στο Μπαλκόνι
Όνειρο Τρίτο

Ημέρα 4

Ξύπνημα 
Ψυχολόγος 1ο Κυκλικό Πλάνο 
Ψυχολόγος 2 Τηλέφωνο
Τηλέφωνο Προβλήτα 
Ασανσέρ-Διάδρομος
Κρεβάτι Μάνου 
Όνειρο Τέταρτο

Ημέρες 5-6

Γκρεμισμένα Σπίτια 
Στούντιο
Γραφείο Κενό 
Ντουζ
Προβλήτα Κενή 
Διάδρομος Κενός -Νερό 
Παγκακι Κενό 
Πόδια Νερό (Πίσω) 
Τηλέφωνο πατέρας 
Σώμα Νερό (Μπροστά)
Σώμα Νερό (πίσω) 
Τίτλοι Τέλους


Τοποθεσίες Κινηματογράφησης

Η ταινία έχει γυριστεί εξ ολοκλήρου στη Σύρο. Έχουν αξιοποιηθεί σπίτια της ομάδας, χώροι του πανεπιστημίου, δημόσιοι δρόμοι, πάρκινγκ, η παραλία της Φάμπρικας, και κατάστημα της Ερμούπολης. 

Ολες οι τοποθεσίες, αλλά και οι ώρες γυρισμάτων, επιλέχθηκαν κυρίως για λόγους φωτισμού και ατμόσφαιρας. Χαρακτηριστικό παράδειγμα ήταν τα γυρίσματα που κάναμε ξημερώματα στη φάμπρικα, για την τελευταία σκηνή, στην οποία θέλαμε να φαίνεται αυτή η γκρίζα και θολή αυγή, που προσφέρει αρκετά στην ατμόσφαιρα της ταινίας.

Αισθητική

Η ταινία προσφέρει ένα μιξ αισθητικών προσεγγίσεων, καθώς εμπεριέχει τόσο το πραγματικό, όσο και το ψηφιακό στοιχείο. Τα γκρεμισμένα κτήρια, τα σοκάκια, τα νυχτερινά φώτα, και το μουντό εσωτερικό του σπιτιού, συνεισφέρουν στη δραματικότητα που θέλουμε να περάσουμε.

Από την άλλη, ο φανταστικός κόσμος είναι πιο saturated, σε χρώματα βαθιά μπλε και με απόκοσμη προσέγγιση, η οποία θέλουμε να φαντάζει πραγματική- και μη. Σταδιακά μπορούμε να παρατηρήσουμε πως τα όνειρα γίνονται πιο σουρεάλ, αν σκεφτούμε πως ξεκινάμε από το ποτήρι και καταλήγουμε στο υπνοδωμάτιο.

Σκηνικά

9.1. Props

Στην ταινία χρησιμοποιήθηκαν κινητά τηλέφωνα, μηχανοκίνητα οχήματα, μπύρες, αναπτήρες, και λοιπά μικροαντικείμενα τα οποία μας δίνουν μία πιο ξεκάθαρη οπτική στη ζωή του πρωταγωνιστή.

9.2. Ενδυμασία / Χτενίσματα

Ο πρωταγωνιστής είναι συνήθως ντυμένος με μουντά χρώματα, τα οποία έχουμε προσπαθήσει να τείνουν προς το μαύρο όσο πλησιάζουμε προς το τέλος. Ο πρωταγωνιστής ξεκινά με τζιν τζάκετ και λευκό μπλουζάκι, και τελειώνει με μαύρο τοπ και φόρμα. Τα χτενίσματα δεν αποτέλεσαν σημείο αναφοράς για εμάς.

9.3. Μουσική

Χρησιμοποιήσαμε διάφορους ήχους για να ντύσουμε την ταινία. Αυτό μας βοήθησε τόσο στο να περάσουμε το κλίμα στο θεατή, όσο και να ‘’δέσουμε’’ πιο ποιοτικά τις σκηνές μεταξύ τους. Τα όνειρα περιέχουν κάποιους πιο ανησυχητικός ήχους, οι οποίοι απαντώνται και στις πραγματικές σκηνές όσο πλησιάζουμε προς το τέλος.

Πέραν αυτών, κάναμε αρκετό sound design για να γεμίσουμε τις σκηνές με διάφορους ήχους, οι οποίοι αντικατέστησαν τους ήχους που τράβηξε το μικρόφωνο της κάμερας του κινητού.

9.4. Αφήγηση

Η ταινία περιορίζεται στην οπτική αφηγηματική, καθώς ο θεατής καλείται να βγάλει συμπεράσματα από ένα δεκάλεπτο έργο χωρίς ιδιαίτερους διαλόγους ή exposition. Χρησιμοποιούμε εμμέσως την τεχνική του evocative storytelling, όπου κομμάτια της ιστορίας μένουν στη φαντασία του θεατή. Μπορεί είτε να τα συμπληρώσει μέσω του audiobook -όπου και αυτό αφήνει επιτηδευμένα κενά- είτε να επιλέξει η ταινία να έχει τα νοήματα που φαντάζεται εκείνο.

Στο audiobook υπάρχει ξεκάθαρος αφηγητής, ο οποίος δεν είναι παντογνώστης, αλλά προβάλλεται πιο μυθιστορηματικά, από την οπτική του πρωταγωνιστή. Η αφήγηση γίνεται σε πεζό λόγο, αλλά με μία ποιητική υφή.

Κείμενο αφήγησης:

Λίγο καιρό μετά τη μετακόμιση, το τηλέφωνο άρχισε να χτυπά. Δε γνώριζε ποιος της έδωσε τον αριθμό. Υπέθεσε πως το έκανε ο πατέρας του. Δεν ήθελε να τον ρωτήσει. Δεν είχε και πολύ σημασία άλλωστε. Ήταν χαρούμενος που την άκουγε ξανά. Εκείνη κάπως βρήκε και το τηλέφωνο του γραφείου. Περίεργο, ο πατέρας του δεν είχε αυτόν τον αριθμό. Δεν είχε σημασία όμως.

Της είπε για τη δουλειά, για το νέο του σπίτι, της υπέροχη βεράντα του. Της είπε για τις νέες παρέες του, τα γέλια, τις εξόδους, τα ταξίδια που σχεδίαζαν. Της είπε για την καθημερινότητα του, τα πράγματα που έκανε για εκείνον, τα πράγματα που τον έκαναν χαρούμενο. Εκείνη δε μίλαγε πολύ, τον άφηνε να της τα αναλύσει. Δεν είχε πολύ σημασία όμως, ήταν σίγουρος πως η σιγή της έκρυβε περηφάνια και στοργή. 

Η καθημερινότητα δεν έκρυβε πολλά σκαμπανεβάσματα. Η καφετιέρα τον γέμιζε ενέργεια το πρωί και το κρεβάτι τον νανούριζε το βράδυ. Στο ενδιάμεσο, λίγη δουλίτσα και βόλτες.

Το τηλέφωνο άρχισε να χτυπά πιο συχνά αφότου ξεκίνησαν τα όνειρα. Το πρώτο βράδυ βρέθηκε σε ένα γνώριμο δωμάτιο. Ένα ποτήρι με νερό ήταν αφημένο μπροστά από τα ανοιχτά παραθυρόφυλλα. Ξύπνησε προβληματισμένος. 

Το δευτερο ονειρο ήρθε μερικές μέρες αργότερα, τοποθετώντας τον μπροστά στην μπανιέρα του πατρικού του σπιτιού. 

Δύο ώρες έψαχνε τι μπορεί να σημαίνουν αυτά τα όνειρα. Σταμάτησε μόνο όταν τον πήραν τηλέφωνο από το γραφείο, ανησυχώντας ότι κάτι του είχε συμβεί. Εκείνη τον καθυσήχασε, θυμίζοντας του τους εφιάλτες που έβλεπε μικρός. 

Την Κυριακή πήρε ένα φίλο του για βόλτα στην εξοχή. Το ανήσυχο του βλέμμα τον εκνεύριζε. Η κουβέντα ήταν σύντομη και μαγκωμένη. Έπεισε και τους 2 τους όμως ότι δεν υπήρχε κάτι ανησυχητικό στην όλη κατάσταση. Το τρίτο όνειρο του θύμισε το κολύμπι, τα εφηβικά του χρόνια, και την αγάπη του για το νερό. Σε κάθε αγώνα, εκείνη ήταν στην κερκίδα, τα μάτια της φώτιζαν από χαρά. 

Έκλεισε ραντεβού για την Τρίτη, αφού το πρωινό της Δευτέρας τον βρήκε συγχυσμένο.Ο ψυχολόγος τον άφησε συγχισμένο. Πως ήταν δυνατόν να έχει το θράσος να του μιλάει για τραύματα και διαχείριση, ενώ εκείνος απλά του ζήτησε να τον βοηθήσει να κοιμηθεί. Να του δώσει απλά μία συνταγή, μία απάντηση. Δεν είχε σημασία όμως. Περίμενε τηλεφώνημα. 

Οι μέρες έκαναν το σπίτι να μοιάζει όλο και λιγότερο με σπίτι. Τα πάντα φάνταζαν λίγο παρετημένα, λίγο θολά. Οι μέρες περνούσαν χωρίς ξεκάθαρη ροή. Δε θυμόταν την τελευταία φορά που κοιμήθηκε. Δε θυμόταν την τελευταία φορά που πήγε στη δουλειά. Ένας νιπτήρας ακουγόταν στο βάθος. Τον καθησύχαζε. Βρέθηκε στον ύπνο του στο δωμάτιο του, μόνο που οι τοίχοι, το πάτωμα, το ταβάνι ήταν…νερό. Είχαν μία τρομακτική υδάτινη ροή. Ξύπνησε βαριανασαίνοντας. Είχε ταχυπαλμία. Δεν είχε σημασία όμως. Ήξερε τι έπρεπε να κάνει για να ξεκουραστεί.

Η άμμος κάτω από τα πόδια του έδωσε τη θέση της σε παγωμένο νερό στους αστραγάλους του. Η αυγή ξεπρόβαλε ελπιδοφόρα στο βάθος. Άκουγε το τηλέφωνο να χτυπά, και ήξερε πως ήταν η μητέρα του. Δεν είχε σημασία όμως, σύντομα θα τα συζητούσαν όλα από κοντά. Σιγά-σιγά όλα ησύχασαν. Ολα ηρέμησαν. Είχε αφεθεί στο κάλεσμα.

Προϋπολογισμός Παραγωγής και Χρηματοδότηση

Για τη δημιουργία του έργου τα κύρια μας έξοδα ήταν αναλώσιμα όπως καφέδες, και βενζίνη για τη μεταφορά στις διάφορες τοποθεσίες. Τα εργαλεία παραγωγής που χρησιμοποιήσαμε ήταν στην κατοχή μας ήδη.

Προβολή / Περιβάλλον Αλληλεπίδρασης

Η ταινία προβάλλεται στο YouTube, άρα σε οποιοδήποτε μέσο με οθόνη και ηχεία. Ιδανικά θα ήταν σε σκοτεινό περιβάλλον. Το audiobook βρίσκεται επίσης στο YouTube, καθώς του έχουμε προσθέσει και ένα κινούμενο εξώφυλλο.

Απευθυνόμενο Κοινό & Αγορά.

Σε test screenings που πραγματοποιήσαμε σε άτομα και των 2 φύλων, ηλικίας 20-28, τα σχόλια ήταν θετικά, αν και τους φάνηκε κάπως ‘’σκοτεινό’’ το έργο. Θα προτείναμε η ταινία να προβάλλεται σε κοινό άνω των 15 ετών, ενώ ίσως βοηθάει να έχουν ήδη μία εμπειρία από αντίστοιχες ταινίες του είδους. 

12.1. Ελκυστικότητα για το Προτεινόμενο Κοινό-Στόχο

Το project τοποθετείται στο χώρο του δραματικού-φανταστικού-μυστηρίου. Ο θεατής θα πρέπει να αφοσιωθεί στα μέσα, να προσέξει τις λεπτομέρειες, και να συνδέσει τα νοήματα που προκύπτουν από αυτές. Είναι ένα niche προϊόν το οποίο όμως φάνηκε ενδιαφέρον σε άτομα 20-28, λάτρεις του σινεμά, που το είδαν σε test screenings.

12.2. Business Model Canvas

![Screenshot (201)](https://github.com/dpsd17031/Digital-Storytelling-Group-Assignment/assets/95039739/6b402610-3481-41cb-b3ef-a771cd58bc4c)


Εξοπλισμός

Κάμερα (iPhone 13)
PC
Microphone
Adobe Premiere
Procreate
InShot
Google Drive
Audacity

Χρονοδιάγραμμα

Επιλογή Θέματος
Επιλογή Τεχνοτροπίας (Ταινία, 3D, Audiobook)
Δημιουργία Σεναρίου
Casting
Shooting Locations
Κινηματογράφηση
Μοντάζ
Audiobook
Art Direction


Μέσα Διανομής

15.1. Ταινία Μικρού Μήκους

Αποτελεί το πρωταρχικό μέσο αφήγησης, δίνοντας στο θεατή τα απαραίτητα στοιχεία για την εικόνα του κόσμου της, και την ευρύτερη πλοκή. 

15.2. Audiobook

Αποτελεί συμπληρωματικό μέσο αφήγησης, μέσω του οποίου ο θεατής-ακροατής αποκτά μία πιο συνολική εικόνα της ιστορίας, κυρίως μέσα από την οπτική του πρωταγωνιστή.

Casting

Τα άτομα που συμμετέχουν στην ταινία είναι άτομα-μέλη της ομάδας, καθώς μας ήταν πιο εύκολο να προγραμματίσουμε τα γυρίσματα, αλλά και να γίνουν οι απαραίτητες χρονικές θυσίες.

Λήψεις

Οι λήψεις γίνονται από κινητό με λειτουργία cinematic, η οποία βοηθάει σε αρκετά σημεία το focus και την αντίληψη βάθους στο πλάνο. Προσπαθήσαμε να εισάγουμε διάφορα ενδιαφέροντα πλάνα, όπως:
Τα αντιθετικά κάδρα στα οποία φαίνεται ο πρωταγωνιστής στο πρώτο μισό της ταινίας, όπου αντικαθιστώνται με αντίστοιχα άδεια στο δεύτερο μισό (πόρτα σπιτιού, προβλήτα, γραφεία, στενό-καφετέρια)
Τα πλάνα στα οποία φαίνεται ο πρωταγωνιστής μέσα από καθρέπτη
Πλάνα στα οποία η κάμερα κινείται για να εγκαταστήσει καλύτερα το χώρο
Το τελευταίο πλάνο, με τον πρωταγωνιστή να πνίγεται και την κάμερα να ‘’φεύγει’’ προς τα πάνω. Ιδανικά συμβολίζει το θάνατο-τη λύτρωση.

Προσπαθήσαμε γενικά να συμπεριλάβουμε το στοιχείο του νερού καθώς σαν οντότητα είναι πολύ σημαντικό στην αφήγηση. Ειδική αναφορά θα πρέπει να κάνουμε επίσης στα 3D πλάνα, τα οποία ενορχηστρώνουν άψογα τη μορφή του ονειρικού κόσμου.


Σκηνές 



![Screenshot (204)](https://github.com/dpsd17031/Digital-Storytelling-Group-Assignment/assets/95039739/d897fcb2-b087-4c32-b588-cef0ff48da19)











![Screenshot (205)](https://github.com/dpsd17031/Digital-Storytelling-Group-Assignment/assets/95039739/ff0f85df-4f2c-4593-9362-92bf473125bb)








![Screenshot (207)](https://github.com/dpsd17031/Digital-Storytelling-Group-Assignment/assets/95039739/559f1f44-c25a-4066-87d6-85560be25002)






Evaluation

Προσπαθήσαμε να αποδώσουμε δραματικότητα λόγω και του σεναρίου της ταινίας, η οποία θεωρήσαμε πως θα μας δυσκόλευε επιπλέον εάν συμπεριλαμβάναμε διαλόγους, καθώς δεν θεωρούσαμε πως είμαστε ικανοί ούτε να τους γράψουμε σωστά, ούτε να τους ερμηνεύσουμε. Παρ’ όλα αυτά, η ταινία αυτομάτως έγινε πολύ πιο δύσκολη, τόσο στο κομμάτι της ψυχαγωγίας, όσο και στο κομμάτι της κατανόησης. Προσπαθήσαμε αρκετά να θέσουμε έναν ικανοποιητικό ρυθμό, και να τη ‘’ντύσουμε’’ με ενδιαφέροντα κάδρα και sound design. Παράλληλα, η έλλειψη χρόνου και πόρων σίγουρα δε μας επέτρεψε να φτάσουμε την υπόθεση σε ένα βαθύτερο επίπεδο, το οποίο και από τα test screenings μας προτάθηκε, να είχαμε αναλύσει παραπάνω κάποιες καταστάσεις, να είχαμε δείξει πιο βαθμωτά την ψυχολογική κατάρρευση του πρωταγωνιστή.

Links

https://www.youtube.com/watch?v=LUvd199--44&t=475s (movie)



https://www.youtube.com/watch?v=SOtuWGr0IIM&t=126s (audiobook)

